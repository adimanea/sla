%! TEX root = ../tor.tex

\chapter{Tor vs VPN}
\index{VPN}
\indent\indent VPN (eng.\ \texttt{Virtual Private Network}) este o altă opțiune pentru
anonimizarea traficului online, care funcționează într-o manieră aparent
similară rețelei Tor. De aceea, poate apărea întrebarea privitoare la
diferența între cele două și care este de preferat, în funcție de scopul
și aplicațiile urmărite.

De aceea, vom descrie pe scurt această comparație, evidențiind cazurile tipice
cînd un VPN este de preferat sau cînd Tor este de preferat, luînd în discuție
și avantajele și dezavantajele fiecăreia dintre aceste două soluții.

Deoarece tehnologia Tor a fost descrisă pe larg în secțiunile anterioare,
ne oprim acum atenția în special asupra VPN.

Funcționarea de bază a unui VPN este centrată pe o rețea de servere, de obicei
plasate în țări diferite, iar utilizatorul care vrea să se conecteze la un serviciu
web prin intermediul unui VPN va folosi unul dintre serverele puse la dispoziție
drept intermediar. Astfel că site-ul sau serviciul-țintă va vedea traficul ca venind
dinspre serverul intermediar, iar nu din partea clientului, ceea ce realizează
un anonimizare a traficului. De asemenea, în cadrul acestui schimb, mesajele transmise
de la client la serverul VPN și apoi de la serverul VPN și serviciul-țintă, precum
și înapoi, sînt criptate.

Principalele avantaje și dezavantaje ale serviciului VPN provin din aceeași sursă:
faptul că serviciul este deținut de o firmă privată, iar mesajul trece exclusiv prin
serverul pe care îl pun ei la dispoziție.

\textit{Avantajele} care derivă de aici se leagă de eficiență și viteză. Deoarece o firmă
privată pune la dispoziție serverele, se va asigura că instalarea serviciului este
foarte simplă, că funcționează pentru majoritatea dispozitivelor și sistemelor de
operare și că viteza este cît se poate de mare.

Dar tot de aici apar și principalele dezavantaje. Mai întîi, este un serviciu
comercial, în majoritatea cazurilor și, dacă utilizatorul alege să plătească puțin
sau deloc, poate avea probleme în cel puțin 3 privințe:
\begin{itemize}
  \item Mai întîi, este posibil ca serviciul să folosească o criptare slabă. Există
    servicii VPN care folosesc metode de criptare standard și foarte sigure, precum
    AES pe 256 biți, dar există și servicii care folosesc o criptare slabă.
  \item Calitatea software-ului folosit pentru intermedierea conexiunii poate fi
    îndoielnică, mai ales în cazul VPN-urilor ieftine. Cum conexiunea trece obligatoriu
    prin programul oferit de firma care deține serverele, defecțiuni de software
    au efect asupra oricărei conexiuni pe care clientul o lansează.
  \item În funcție de țara sau țările în care se află serverele VPN, pot exista
    reglementări legale diferite, precum impunerea unei căi de acces forțat
    (\texttt{backdoor}) pentru organe legale sau păstrarea înregistrărilor activității
    (\texttt{logs})\footnote{Diverse politici corecte sau mincinoase de păstrare a
    log-urilor sînt discutate \href{https://thebestvpn.com/118-vpns-logging-policy/}{aici}}. 
    Tot la acest capitol putem menționa și politica de achiziție.
    Un VPN respectabil, deoarece este menit să fie folosit pentru anonimizare, acceptă
    ca utilizatorul să devină client cu date personale minime. Au existat chiar cazuri
    cînd servicii de VPN au vîndut datele utilizatorilor lor.\footnote{Cazuri în care
      servicii de VPN au inclus explicit sau implicit în politica de confidențialitate
      faptul că datele utilizatorilor pot fi folosite în scop comercial sînt
    prezentate \href{https://thebestvpn.com/how-free-vpns-sell-your-data/}{aici}}
    De cealaltă parte, serviciul \texttt{MULLVAD} din Suedia, de exemplu, permite ca 
    un client să trimită bani în numerar, în plic, fără datele expeditorului pentru 
    a-și plăti abonamentul. Va primi, apoi, un cod unic de înregistrare și poate 
    începe să folosească serverele lor.\footnotemark
\end{itemize}

\footnotetext{Resurse suplimentare privitoare la jurisdicția serviciilor VPN,
  politici de confidențialitate și, în general, soluții optime pentru criptare
și anonimizare sînt colectate la \href{https://www.privacytools.io}{PrivacyTools.io}}

Acum, revenind la comparația cu Tor, putem vedea că există anumite avantaje
de partea acestui serviciu. Întîi de toate, este gratuit și nu este deținut
de vreo autoritate sau firmă privată. Nodurile intermediare care sînt folosite
drept relee pentru o conexiune aparțin voluntarilor și nu pot fi puse în pericol
de o politică privată. Fiind mai multe noduri, descentralizate și aparținînd unor
persoane fizice, serviciul este greu de atacat, în ansamblul său.
În plus, codul utilizat este complet disponibil
(\texttt{open source}), caz mai rar întîlnit în cazul VPN-urilor.

În plus, rutarea \qq{în foi de ceapă} a serviciului Tor oferă criptare suplimentară
și o anonimizare mai bună, așa cum am descris în secțiunile anterioare.

De aici provin, totodată, și dezavantajele Tor. Fiind rulat de voluntari, pot exista
diverse probleme politice sau sociale și, în general, compatibilitatea cu diverse
dispozitive poate fi problematică. De exemplu, actualmente, Tor nu poate fi folosit
pe dispozitive iOS, iar pentru Android este în faza beta.

Mai mult, așa cum am descris în secțiunile anterioare, Tor nu a fost făcut pentru
a permite conexiuni și transferuri \textit{peer-to-peer}, în vreme ce un VPN poate
fi folosit și pentru așa ceva. La fel este și cazul transferurilor mari de date,
precum vizionarea unui film sau descărcarea unei cantități mari de informații.

\vspace{1cm}

Pe scurt, deci: Tor poate fi folosit cu succes atunci cînd traficul de date nu
este foarte mare și cînd se dorește o conexiune anonimă folosind o soluție a
comunității. VPN-ul se pretează cazurilor în care avem trafic mare de date,
viteza este foarte importantă, iar anonimitatea perfectă nu este prioritatea
numărul unu. În plus, un serviciu VPN bun (cu criptare bună, fără politici de
păstrare a log-urilor, fără preluarea datelor pentru înregistrare, cu viteză bună,
uptime bun, relații cu clienții de calitate etc.) poate fi costisitor.

Desigur, soluția optimă este utilizarea unui VPN \textit{și} a Tor, de exemplu
accesînd serverele VPN înainte de nodul de intrare în Tor sau după nodul de
ieșire.

Mai menționăm la acest capitol comparativ și serviciile \texttt{proxy}.
Ele funcționează pe un principiu similar, adică direcționarea traficului către
o instanță intermediară înainte de accesarea serverului de destinație. Totuși,
serviciile proxy pot avea o criptare deficitară (SOCKS și HTTP nu oferă niciun
fel de criptare, iar HTTPS oferă criptare la același nivel cu orice website
folosind SSL). În plus, serviciile proxy au fost gîndite pentru cîte o aplicație
particulară, de obicei un browser web. Astfel, trebuie configurate diferit și
individual pentru e-mail, chat sau alte aplicații terțe.
\index{proxy}

\todo[inline,noline,backgroundcolor=green!40]{mai multe despre proxy?}
\todo[inline,noline,backgroundcolor=green!40]{de aranjat bibliografia}
\todo[inline,noline,backgroundcolor=green!40]{alte cuvinte-cheie la index?}
