Introducere
=============
Tamarin se folosește pentru modelarea simbolică și analiza protocoalelor
de securitate. Modul de operare este dat de introducerea unui model de
protocol de securitate, ca date de intrare, prin specificarea acțiunilor
pe care agenții participanți la protocol le iau, o specificare a
adversarului și o specificare a proprietăților dorite ale protocolului.

Tamarin oferă o modalitate de a raționa asupra protocoalelor de securitate,
prin specificarea, atît a protocolului, cît și a adversarului, într-un
limbaj expresiv bazat pe reguli de rescriere asupra unor multi-seturi.
Prin aceste reguli, se definește un sistem de tranziții etichetat,
ale cărui stări sînt reprezentate de cunoștințele adversarului, de
mesajele existente pe rețea, informații despre valorile proaspăt generate
și generarea de noi mesaje.

Totodată, putem specifica și ecuațional unii operatori criptografici,
precum logaritmul discret Diffie-Hellman.

Se oferă două moduri de a construi demonstrații:
1. Un mod *complet automat*, în care se combină reguli de deducție
   și raționamente ecuaționale împreună cu argumente euristice pentru a
   ghida demonstrația. Dacă operația se finalizează, se returnează
   fie o demonstrație a corectitudinii, fie un contraexemplu, care reprezintă
   un atac ce încalcă proprietățile dorite.
2. Cum problemele de corectitudine sînt, în general, indecidabile, se
   oferă și un mod *asistat*, interactiv, în care utilizatorul ghidează
   demonstrația pas cu pas, inspectînd graful stărilor și luînd decizii
   combinate cu abordarea automată.

Descrierea formală a metodelor de funcționare a Tamarin este dată
în [Schmidt2012] și [Meier2012]. Ideea de bază este următoarea: fie E
o teorie ecuațională care definește operatori criptografici, un sistem
de rescriere R asupra unui multiset, care definește un protocol și
F o formulă care definește o proprietate trasabilă. Tamarin poate fie
să verifice validitatea sau satisfiabilitate lui F pentru urmele lui
R modulo E.

Fundamente teoretice
====================
+-------+--------------------------------------------------------------
|DETALII|  Schmidt, §3 Automated Protocol Analysis
+-------+  Mazurkiewicz, Introduction to Trace Theory
           Diekert, Metivier, Partial Commutation and Traces
    ^^^ GENERALITĂȚI DESPRE SISTEME DE RESCRIERE & TRACE ^^^
           Meier, §9.2 The Tamarin Prover
           Cremers, Mauw, §2.3 Labelled Transition Systems
                          §3 Operational Semantics
                          §4 Security Properties
                          §5 Verification
-----------------------------------------------------------------------

Exemple
=======
FirstExample.spthy

Exemplu și perspective
----------------------
Basin, Cremers - Symbolically Analyzing Security Protocols using Tamarin
(Diffie-Hellman & perspective)
